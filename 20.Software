1) Co rozumíme pod pojmem software, a do jakých základních skupin se dá rozdělit?

Software: Je souhrnný název pro všechny počítačové programy používané v počítači, které provádějí nějakou činnost. To znamená, že software je v počítači vše, co není hardware (tj. vše kromě fyzických součástí počítače). V tomto případě zahrnujeme mezi software i data, která typicky neprovádějí žádnou činnost, ale data popisují: obrázek, textový dokument a podobně. Označení software se někdy vztahuje jen na programy, ale může se vztahovat i na data. Můžeme rozdělit do:

Systémový software - umožňuje efektivní používání počítače
firmware - software obsažený v hardware (BIOS, firmware vstupně-výstupních zařízení jako tiskárny, CD/DVD mechaniky, grafické a zvukové karty, …)
operační systém - spravuje počítač, vytváří prostředí pro programy - jádro operačního systému (včetně ovladačů zařízení); pomocné systémové nástroje - pro správu operačního systému (formátování disků, nastavení oprávnění, utility,…)

Aplikační software - umožňuje uživateli vykonávat nějakou užitečnou činnost, například:
kancelářské aplikace: textový editor, tabulkový procesor, prezentační program
grafické programy: vektorový grafický editor, bitmapový grafický editor, CAD
vývojové nástroje: vývojové prostředí, překladač
multimediální software: přehrávače digitálního zvuku a videa apod.
zábavní software: počítačové hry atd.


2) Co je operační systém, jaké služby zajišťuje? Uveďte příklady operačních systémů, jejich základní vlastnosti a jejich použití.

Operační systém je v informatice základní programové vybavení počítače (tj. software), které je zavedeno do paměti počítače při jeho startu a zůstává v činnosti až do jeho vypnutí. Skládá se z jádra (kernel) a pomocných systémových nástrojů. Hlavním úkolem operačního systému je zajistit uživateli možnost ovládat počítač, vytvořit pro procesy stabilní aplikační rozhraní (API) a přidělovat jim systémové zdroje.

Příklady: Microsoft (Windows XP, 2000, ME, Vista, 7, 8), Apple (X lion, snow leopard, mavericks), linux (Ubuntu, Debian, Suse, Gentoo, redhat),…


3) Vysvětlete následující pojmy: ovladač zařízení, knihovna programů, BIOS.

Ovladač zařízení je v označení pro software (část kódu), který umožňuje operačnímu systému pracovat s hardwarem. Některé ovladače jsou součástí operačního systému, jiné jsou distribuovány s hardwarem (např. na CD-ROM)

Knihovna (library) je v informatice označení pro soubor funkcí a procedur (v objektovém programování též objektů, datových typů a zdrojů), který může být sdílen více počítačovými programy. Knihovna usnadňuje programátorovi tvorbu zdrojového kódu tím, že umožňuje použít již vytvořený kód i v jiných programech. (statické i dynamické)

BIOS (Basic Input-Output System) vykonává základní vstupně-výstupní funkce pro počítače IBM PC kompatibilní a představuje vlastně firmware pro osobní počítače. V současné době se BIOS používá hlavně při startu počítače pro inicializaci a konfiguraci připojených hardwarových zařízení a následnému spuštění operačního systému, kterému je pak předáno další řízení počítače. (Dnes UEFI)


4) Jaké funkce zajišťuje tzv. kancelářský software? Uveďte alespoň dva příklady balíků kancelářského software.

Kancelářský balík je označení pro skupinu kancelářského softwaru prodávaného jako celek a jeho součástí je např. textový procesor, nástroj na tvorbu prezentací či databázový system.

Nejrozšířenejší je Microsoft Office, ale v poslední době získává oblibu open source kancelářský balík LibreOffice po svém předchůdci OpenOffice a Pages (MAC=Apple)

5) Co označujeme jako škodlivý software? Uveďte příklady.

Software může provádět i nezamýšlenou činnost, v tom případě hovoříme buď o programátorské chybě nebo o počítačových virech, malware, spyware (program, který využívá internetové stránky k odesílání dat z počítače), trojských koních a podobném nežádoucím software. Důvodem existence nežádoucího software jsou nečestné úmysly jejích tvůrců, kteří zneužívají chyb ostatních software např. webový prohlížeč

Běžný uživatel počítače obvykle nemá dostatečné technické znalosti, aby takový software rozeznal nebo dokonce zabránil v jeho činnosti. Proto existují antivirové programy, antispyware a další programy kteří se pokouší se činnost nežádoucího software eliminovat.



Co je software?

Software je soubor instrukcí a dat, který je napsán nebo vytvořen pro použití na počítači nebo jiném zařízení.
Je to jakýsi program nebo aplikace, které řídí chování počítače nebo zařízení.

Typy softwaru:

Operační systém: Je to software, který umožňuje počítači nebo zařízení spravovat a provádět různé úkony, jako je spouštění programů a správa souborů.
Aplikační software: Jsou to programy, které slouží pro konkrétní úkoly, například prohlížeče internetu, hry, kancelářské programy (např. textové editory, tabulkové procesory) nebo grafické editory.

Jak se software vytváří?

Software se vytváří pomocí programovacích jazyků, které umožňují programátorům psát instrukce, které počítač nebo zařízení může pochopit a provést.
Programátoři používají speciální vývojové prostředí (IDE) nebo textové editory pro psaní kódu.

Jak funguje software?

Software obsahuje instrukce, které jsou zpracovány počítačem nebo zařízením, aby vykonaly určitou činnost.
Instrukce jsou zpravidla vykonávány postupně (od začátku konce) a mohou zahrnovat podmínky, smyčky a další logické operace.

Aktualizace a opravy software:

Software může být aktualizován, aby se zlepšila jeho funkčnost, přidaly nové funkce nebo opravily chyby.
Aktualizace se často poskytují prostřednictvím internetu a uživatelé je mohou instalovat, aby jejich software zůstal aktuální a bezpečný.

Licence:

Software může být chráněn autorskými právy a být dostupný pouze na základě licence.
Licence stanovuje, jakým způsobem může být software používán a distribuován.

Výhody a nevýhody softwaru:

Výhody: Software může usnadnit život a zlepšit produktivitu. Může automatisovat úkoly, umožnit komunikaci, poskytnout informace a zábavu.
Nevýhody: Některý software může být náročný na používání, mít chyby nebo být zranitelný vůči bezpečnostním hrozbám.

Software a hardware:

Hardware představuje fyzické části počítače nebo zařízení, zatímco software představuje instrukce, které hardware provádí.
Hardware a software spolu spolupracují, aby umožnily počítači nebo zařízení vykonávat různé úkony.

Vývoj softwaru:

Vývoj software je proces tvorby, testování a údržby softwaru.
Zahrnuje analýzu požadavků, návrh, implementaci (programování), testování a nasazení.

Softwarové inženýrství:

Softwarové inženýrství je disciplína, která se zabývá systematickým přístupem k vývoji, správě a údržbě softwaru.
